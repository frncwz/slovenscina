###Literarna zvrst: EPIKA
###Literarna vrsta: NOVELA
###Obdobje: EKSPRESIONIZEM
# 1) Obnovi novelo.

Pisatelj nam pripoveduje, kako skupine ljudi romajo proti Gorici, kjer naj bi usmrtili upornike. To se je odvijalo leta 1714 v aprilu. Med romarji pa sta bila tudi Matko in njegova hčer Tina, ki je bila noseča. Otrokov oče je bil Janez Gradnik, ki je bil upornik. Pisatelj nam razkrije Matka kot primitivnega pijančka, ki venomer zaostaja za skupino in se tolaži z vinom, njegova hči pa še zadnjič želi videti Gradnika, preden ga usmrtijo. Zanimiv je pogovor med Matkom in soromarjem, ko izvemo, da Matko krivi uporniškega Gradnika za hčerine težave. Napetost se začne stopnjevati, ko Tino dobi popadke. Bila je še na poti in šele v sedmem mesecu nosečnosti, poleg vsega pa se je še bala, da ne bi zamudila obsodbe. Legla je, da bi si malo odpočila in se zatekla k molitvi za svojega še nerojenega otroka. Njene molitve so bile uslišane, ko se je z neba prikazala ,,Gospa nebes``, ki ji je rešila otroka, tako da je otroka predala Ročinjskim ženam, Tino pa vzela s seboj v nebesa. Konec pa je rahlo grotesken, saj se Matek vrača mimo vasi, kjer je umrla Tina, a je zaradi opitosti ne najde. Vseskozi pa si prepeva: ,,Vsem galjotom vile v vamp!`

# 2) Označi Tino

Tina je precej pobožna in popolnoma zaverovana v Boga, saj so še njene, če se tako izrazim, poslednje besede molitev. Celo tako pobožna je, da bi jo lahko enačili z Marijo, ki je trpela podobne muke ob izgubi sina. Je čisto sama, brez podpore družine ali moža, po vrhu vsega pa še noseča. Znajde se v izjemno težkem položaju, a še vedno najde toliko moči, da se odpravi na pot v upanju, da še poslednjič vidi svojega zaročenca. Na kratko bi lahko torej rekli, da je Tina pobožna, vztrajna in vdana izvoljencu.

# 3) Na kateri svetopisemski motiv spominja njena vizija Gradnikove smrti?

Ko Tina razmišlja kako bo videla Gradnika, pravi da bo še poslednjič poljubila njegovo glavo (ko bo že mrtev), kar spominja na Salomo in njeno izprijeno željo, da bi poljubila glavo Johanaana, vendar pa pri Tini ta želja ne deluje bolno, ampak kot zadnja želja ljubeče ženske.

# 4) Označi Matka! Kakšen je do hčere in puntarjev

Matek je tipičen predstavnik nižjega sloja prebivalstva, ki mu največji smisel v življenju predstavlja alkohol, pijača in kozarec vina. Je zelo plitek in katastrofalen oče. Zanemarja hčer,čeprav jo na koncu išče, a to se zdi kot nagonska reakcija, ne pa kot znak ljubezni in skrbi. V družbi puntarjev pa je seveda, tako kot vsi pijančki, družaben in zgovoren in razumljivo najpametnejši. Nezmožen se je zavedati najosnovnejših dejstev ali sprejeti kakršnokoli odgovornost.

# 5) Utemelji ali lahko noveli pripišemo katarzičen konec.

Novela se konča s smrtjo Tine in njenim odhodom v nebesa, a če upoštevamo, da je Tina živela pobožno in je bila na koncu življenja v hudi stiski, je konec navsezadnje srečen,saj otrok preživi, Tina pa je rešena muk in trpljenja ter deležna mira v božjem kraljestvu, tako da lahko noveli pripišemo katarzičen konec.





